Package Management (Paket Yönetimi) Nedir?

Python programını bilgisayarımıza indirip kullanmaya başladığımızda, Python ile beraber gelen çeşitli metotlar,
fonksiyonlar ve modüller mevcuttur.

Bunların dışında, farklı kaynaklardan indirilebilecek paketler, modüller ve kütüphaneler de vardır.
Bu paketlerin indirilmesi, kurulması, Python projelerimize dahil edilmesi ve bağımlılıklarının yönetilmesi işlemi
package management (paket yönetimi) olarak adlandırılır.

Paket Yönetim Araçları

Python ekosisteminde en yaygın kullanılan paket yönetim araçları şunlardır:

- pip: requirements.txt dosyası üzerinden paketleri yönetir.
- pipenv: Pipfile kullanarak hem paketleri hem de sanal ortamları yönetir.
- conda: environment.yaml dosyası ile paketleri ve sanal ortamları yönetir.

Conda hem sanal ortam yöneticisi hem de paket yöneticisi olarak kullanılabilir. Bu şu anlama gelir:

- Conda ile yeni bir sanal ortam oluşturabilirsiniz.
- Paketleri indirip güncelleyebilir, silebilir ve paket sürümlerini yönetebilirsiniz.

Dolayısıyla, Conda hem sanal ortam oluşturma hem de paket yönetimi işlemlerini tek bir araç üzerinden yapmanıza
imkân tanır.

Bu tür araçların bizim için sağladığı aslında iki önemli nokta vardır:

1 - Python dışındaki paketleri indirme, kurma ve güncelleme gibi işlevler yerine getirmektedirler.
2 - Bağımlılık yönetimi (dependency management) yapmalarıdır.

Örneğin; bir numpy programını bilgisayarımıza kurduğumuzda, aslında arka tarafta numpy'ın bağımlı olduğu
birçok kütüphane ve versiyon vardır.

Bu kütüphaneleri araçlar otomatik olarak kurar. Diğer türlü numpy'ın kullanılması için gerekli olan diğer paket,
modül ve ilgili versiyonları takip etmek ve kurmak başlı başına bir iş olurdu.

Bu tip Pip ve Conda gibi araçlar bizi aynı zamanda bu dependency management konusunda da oldukça rahatlatır.

İki temel kavramımız var:

1 - Sanal ortam
2 - Paket Yönetimi

Pip ile Conda arasında ne fark vardır? Sorusu gelirse:

- Conda, package management ve virtual environment yönetimi için kullanılabilir.
- Pip, yalnızca paket yönetimi için kullanılabilir.